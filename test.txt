มังกี้ ดี. ลูฟี่[1] (ญี่ปุ่น: ?????D????; อังกฤษ: Monkey D. Luffy) เป็นตัวละครจากการ์ตูนญี่ปุ่นเรื่อง วันพีซ และถือว่าเป็นตัวละครเอกของเรื่อง เรื่องราวของวันพีซได้เริ่มต้นขึ้นเมื่อลูฟี่เดินทางออกทะเล เพื่อรวบรวมพวกพ้อง ทั้งกลุ่มโจรสลัด และเดินทางผจญภัยสุดขอบโลกเพื่อตามสมบัติที่มีอยู่ชิ้นเดียวในโลกที่เรียกว่า "วันพีซ" (One Piece) ที่เมื่อได้ครอบครองจะได้เป็นราชาโจรสลัด ซึ่งลูฟี่มีความฝันสูงสุดคือเป็นราชาโจรสลัด ตามรอยราชาโจรสลัด โกลด์ ดี. โรเจอร์

ลูฟี่มีพลังพิเศษจากการกินผลไม้ปีศาจ คือ ผลยาง บวกกับทักษะการต่อสู้ และใจที่อึดเข้มแข็ง กับวีรกรรมมากมายที่เขาและพวกได้ก่อไว้ ทำให้เขากลายเป็นโจรสลัดรุ่นใหม่ที่มีค่าหัวสูงมากคนหนึ่ง เป็นโจรสลัดมีชื่อ และมีสมญานามว่า "กลุ่มโจรสลัดหมวกฟาง" เนื่องจากสวมหมวกฟางอยู่เสมอ "